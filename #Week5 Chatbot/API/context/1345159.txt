ความรู้เบื้องต้นเกี่ยวกับกองทุนรวม

2.	ผู้ที่มีส่วนเกี่ยวข้องกับกองทุนรวม แบ่งออกเป็น 3 กลุ่มใหญ่ ดังนี้
2.1	กลุ่มผู้ประกอบการและผู้เกี่ยวข้องกับผู้ประกอบการ
	1.	บริษัทจัดการกองทุน (บลจ.) ทำหน้าที่จัดตั้งกองทุน, ทำหนังสือชี้ชวน, บริหารจัดการกองทุน รวมถึงเสนอขายกองทุนและรับซื้อคืนหน่วยลงทุน
	2.	ตัวแทนสนับสนุนการขาย เช่น บริษัทหลักทรัพย์, บริษัทหลักทรัพย์นายหน้าซื้อขายหน่วยลงทุน (บลน.), บริษัทประกันชีวิต, สถาบันการเงิน โดยตัวแทนสนับสนุนการขายจะทำหน้าที่ เป็นคนกลางในการช่วยเสนอขายและรับซื้อคืนหน่วยลงทุน รวมถึงการแจกจ่ายหนังสือชี้ชวนการลงทุน
	3.	ผู้แนะนำการลงทุน คือ พนักงานของ บลจ. หรือ พนักงานของตัวแทนสนับสนุนการขาย ที่ทำหน้าที่เป็นผู้ให้คำแนะนำกาลงทุน โดยบุคคลเหล่านี้จะต้องผ่านการทดสอบและได้รับความเห็นชอบจาก ก.ล.ต.
	4.	ผู้จัดการกองทุน คือ พนักงานของ บลจ. ที่ทำหน้าที่ในการบริหารจัดการกองทุน โดยผู้จัดการกองทุนต้องได้รับความเห็นชอบจาก ก.ล.ต. และผ่านการทดสอบ CFA Level 1 หรือ CISA Level 1 และมีประสบการณ์ทำงานที่เกี่ยวข้องอย่างน้อย 2 ปี ในช่วง 5 ปีล่าสุด หรือ ในกรณีที่ไม่มีประสบการณ์ต้องผ่านการทดสอบ CFA Level 3 หรือ CISA Level 3
CFA เป็นหลักสูตรสำหรับ นักวิเคราะห์หลักทรัพย์และผู้จัดการกองทุน ที่เป็นที่ยอมรับระดับสากล
CISA เป็นหลักสูตรสำหรับนักเคราะห์หลักทรัพย์และผู้จัดการกองทุนของไทย

2.2	กลุ่มผู้ลงทุน ซึ่งได้แก่ผู้ที่ถือหน่วยลงทุน (ผู้ลงทุน)

2.3	กลุ่มผู้สนับสนุนและกำกับดูแล
	1.	ก.ล.ต. ออกกฎเกณฑ์ ตรวจสอบ กำกับดูแล บลจ. รวมถึงการพัฒนาธุรกิจการจัดการกองทุน
	2.	ตลาดหลักทรัพย์แห่งประเทศไทย ทำหน้าที่เป็นตลาดรองในการซื้อขายกองทุนรวมประเภทกองทุนปิด และ ETF (เนื้อหาในบทนี้จะกล่าวถึงกองทุนปิดและกองทุน ETF ภายหลัง)
	3.	สมาคมบริษัทจัดการลงทุน ทุก บลจ. ต้องเป็นสมาชิกสมาคม ซึ่งสมาคมมีหน้าที่ส่งเสริมจรรยาบรรณรวมถึงพัฒนาธุรกิจจัดการลงทุน (ทั้งธุรกิจกองทุนรวม, กองทุนส่วนบุคคล และกองทุนสำรองเลี้ยงชีพ)
	4.	ผู้สอบบัญชีกองทุนรวม ต้องขึ้นทะเบียนกับ ก.ล.ต. มีหน้าที่ตรวจสอบและรับรองงบการเงินของกองทุนรวม
	5.	ผู้ชำระบัญชี เมื่อมีการเลิกกองทุน บลจ. ต้องจัดตั้งผู้ชำระบัญชี เข้ามาทำหน้าที่จำหน่ายทรัพย์สิน/หลักทรัพย์ในกองทุน และแจกจ่ายคืนให้กับผู้ถือหน่วยลงทุน
	6.	นายทะเบียน ทำหน้าที่บันทึกข้อมูลต่างๆ ของผู้ถือหน่วยลงทุน เช่น ชื่อ, ที่อยู่, จำนวนหน่วยลงทุน (บลจ. สามารถทำหน้าที่นายทะเบียนเองได้)
	7.	ผู้ดูแลผลประโยชน์ ทำหน้าที่เสมือนเป็นตัวแทนของผู้ถือหน่วย ในการตรวจทานการคำนวณมูลค่าหน่วยลงทุน เก็บรักษาทรัพย์สินกองทุน (เก็บทั้งเงินสดที่ระดมทุนจากผู้ลงทุนและรวมถึงหลักทรัพย์เมื่อมีการลงทุน) นอกจากนี้ผู้ดูแลผลประโยชน์ยังมีหน้าที่รับ/จ่ายเงิน รวมถึงการรับ/ส่งมอบหลักทรัพย์ โดยผู้ดูแลผลประโยชน์ต้องไม่ใช่ตัว บลจ. เอง และต้องไม่ใช่บริษัทในเครือ ของ บลจ.
	8.	ผู้จัดอันดับกองทุนรวม ที่ได้รับอนุญาตจาก ก.ล.ต. มี 4 แห่ง คือ
		1)	FICTH Rating Thailand
		2)	Reuters Thailand
		3)	Morningstar Thailand
		4)	TRIS Rating