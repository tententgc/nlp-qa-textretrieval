การซื้อขายตราสารหนี้ในไทย

4.	ดัชนีตราสารหนี้ (Bond Index)
4.1	ความหมายและประโยชน์ของดัชนีตราสารหนี้
	1.	ดัชนีตราสารหนี้ คือ เครื่องมือที่ใช้วัดการเคลื่อนไหวของกลุ่มตราสารหนี้ภายใต้ดัชนี
	2.	ประโยชน์ของดัชนีตราสารหนี้
		*	ใช้ติดตามการเคลื่อนไหวของกลุ่มตราสารหนี้
		*	ใช้เป็นเกณฑ์ในการวัดผลการดำเนินงาน เช่น กองทุนสามารถทำผลตอบแทนได้ดีกว่าดัชนีหรือไม่
		*	ใช้เปรียบเทียบกับการเคลื่อนไหวของดัชนีหลักทรัพย์อื่นๆ เช่น เทียบกับ SET index
		*	ใช้รองรับผลิตภัณฑ์การเงินใหม่ๆ เช่น bond index futures, bond index option (เป็นตราสารอนุพันธ์ประเภทหนึ่ง ที่มูลค่าของตราสารจะอ้างอิงกับดัชนีตราสารหนี้)

4.2	ประเภทของดัชนีตราสารหนี้ สามารถใช้เกณฑ์ในการแบ่งได้ 3 เกณฑ์ ดังนี้
	1.	แบ่งตามการนำไปใช้
		*	Board-based bond index เป็นดัชนีที่วัดการเคลื่อนไหวโดยรวมของตลาดตราสารหนี้ คำนวณจากตราสารหนี้ทั้งหมดที่มีนัยยะต่อการเคลื่อนไหวของตลาดตราสารหนี้ (อาจยกเว้นตราสารหนี้ที่มีสิทธิแฝง option-embedded bond, ตราสารหนี้ขนาดเล็กที่มีมูลค่าน้อย)
		*	Specialized bond index เป็นดัชนีที่วัดการเคลื่อนไหวโดยรวมของตราสารหนี้เฉพาะกลุ่ม (จัดกลุ่มตามลักษณะเฉพาะของตราสารหนี้) เช่น ดัชนีกลุ่มพันธบัตรที่มีสภาพคล่องสูงสุด 20 อันดับ
		*	Customized bond index เป็นดัชนีที่สร้างขึ้นเพื่อใช้กับการลงทุนใดการลงทุนหนึ่งโดยเฉพาะ (จัดตามลักษณะการลงทุน) อาจเกิดจากการผสมดัชนีตราสารหนี้หลายๆ ดัชนี เช่น ดัชนีพันธบัตรรัฐบาล 60% และดัชนีหุ้นกู้ระดับลงทุน 40%
	2.	แบ่งตามวิธีคำนวณ
		*	Clean price index เป็นดัชนีที่ใช้ Clean price (ราคาตราสารหนี้ไม่รวมดอกเบี้ยค้างรับ) มาคำนวณ
		*	Gross price index เป็นดัชนีที่ใช้ Gross price (ราคาตราสารหนี้รวมดอกเบี้ยค้างรับ) มาคำนวณ
		*	Total return index เป็นดัชนีที่ใช้ผลตอบแทนรวมของตราสารหนี้มาคำนวณ โดยในการคำนวณดัชนี จะมีสมมติฐานว่าผู้ลงทุนจะนำดอกเบี้ยที่ได้รับกลับมาลงทุนในตราสารหนี้เดิม
	3.	อื่นๆ
		*	All-bond index เป็นดัชนีที่วัดการเคลื่อนไหวโดยของตลาดตราสารหนี้ทั้งหมด คำนวณจากตราสารหนี้ทั้งหมด (อาจยกเว้นตราสารหนี้ที่มีสิทธิแฝง option-embedded bond)
		*	Tracker bond index เป็นดัชนีตราสารหนี้ที่มีเกณฑ์ในการคัดเลือกตราสารหนี้เข้ามาในดัชนี เช่น ใช้เกณฑ์มูลค่า, สภาพคล่อง, อันดับความน่าเชื่อถือ
		*	Bellwether index เป็นดัชนีตราสารหนี้ที่มีสภาพคล่องสูง

4.3	ดัชนีตราสารหนี้ที่จัดทำโดย ThaiBMA
	1.	ดัชนีตราสารหนี้ไทย (Composite bond index) ดัชนีที่วัดความเคลื่อนไหวโดยรวมของตราสารหนี้ไทย ที่คำนวณจากดัชนีพันธบัตรรัฐบาล, พันธบัตรรัฐวิสาหกิจ, ดัชนีหุ้นกู้ระดับลงทุน
	2.	ดัชนีพันธบัตรรัฐบาล (ThaiBMA government bond index) ดัชนีวัดความเคลื่อนไหวของพันธบัตร ซึ่งแบ่งเป็นกลุ่มได้ดังนี้
		1)	ดัชนีพันธบัตรรัฐบาล
		2)	ดัชนีพันธบัตรกลุ่มที่อายุคงเหลือ	1 – 3 ปี
		3)	ดัชนีพันธบัตรกลุ่มที่อายุคงเหลือ	3 – 7 ปี
		4)	ดัชนีพันธบัตรกลุ่มที่อายุคงเหลือ	7 – 10 ปี
		5)	ดัชนีพันธบัตรกลุ่มที่อายุคงเหลือ	>10 ปี
		6)	ดัชนีพันธบัตรกลุ่มที่อายุคงเหลือ	≤10 ปี
	3.	ดัชนี Zero rate index (ZRR index) เป็นดัชนีวัดความเคลื่อนไหวของตราสารหนี้ที่ไม่มีดอกเบี้ย (Zero Coupon Bond) ที่ออกโดยภาครัฐที่มีอายุเฉลี่ยคงที่ ซึ่งดัชนีประเภทนี้เหมาะกับการใช้เปรียบเทียบผลการดำเนินงานของพอร์ตการลงทุนในตราสารหนี้ที่ตั้งใจว่าจะให้อายุเฉลี่ยของตราสารคงที่ เช่น ZRR 3 ปี จะคำนวณจาก Zero Coupon Bond อายุคงเหลือเฉลี่ย 3 ปี เท่านั้น (ไม่ใช้ช่วงของอายุอย่างดัชนีพันธบัตร) เหมาะกับการเปรียบเทียบกับพอร์ตการลงทุนที่กำหนดอายุเฉลี่ยของพอร์ตตราสารหนี้ไว้คงที่ที่ 3 ปี
	4.	ดัชนีพันธบัตรรัฐวิสาหกิจ (State owned enterprise index) ดัชนีวัดความเคลื่อนไหวของพันธบัตรรัฐวิสาหกิจ ซึ่งแบ่งเป็น 2 กลุ่มใหญ่ คือ
		1)	ดัชนีพันธบัตรรัฐวิสาหกิจที่ค้ำประกันโดยกระทรวงการคลัง
		2)	ดัชนีพันธบัตรรัฐวิสาหกิจที่ไม่ค้ำประกัน
		โดยในแต่ละกลุ่มใหญ่จะแบ่งออกเป็นกลุ่มย่อยตามอายุคงเหลือในลักษณะเดียวกับดัชนีพันธบัตรรัฐบาล
	5.	ดัชนีหุ้นกู้ระดับลงทุน (Investment grade corporate bond index) ดัชนีวัดความเคลื่อนไหวของหุ้นกู้ระดับลงทุน ซึ่งแบ่งได้ดังนี้
		ดัชนีหุ้นกู้ระดับ BBB ขึ้นไป
		1.	ดัชนีหุ้นกู้ระดับ BBB ขึ้นไป
		2.	ดัชนีหุ้นกู้ระดับ BBB ขึ้นไป กลุ่มอายุ 1-3 ปี
		3.	ดัชนีหุ้นกู้ระดับ BBB ขึ้นไป กลุ่มอายุ 3-7 ปี
		4.	ดัชนีหุ้นกู้ระดับ BBB ขึ้นไป กลุ่มอายุ 7-10 ปี
		ดัชนีหุ้นกู้ระดับ BBB+ ขึ้นไป
		1.	ดัชนีหุ้นกู้ระดับ BBB+ ขึ้นไป
		2.	ดัชนีหุ้นกู้ระดับ BBB+ ขึ้นไป กลุ่มอายุ 1-3 ปี
		3.	ดัชนีหุ้นกู้ระดับ BBB+ ขึ้นไป กลุ่มอายุ 3-7 ปี
		4.	ดัชนีหุ้นกู้ระดับ BBB+ ขึ้นไป กลุ่มอายุ 7-10 ปี
	6.	ดัชนีตราสารหนี้ภาครัฐระยะสั้น (Short-term government bond index) ดัชนีวัดความเคลื่อนไหวของตราสารหนี้ภาครัฐระยะสั้น
	7.	ดัชนีตราสารหนี้ภาคเอกชนระยะสั้น (Commercial paper index) ดัชนีวัดความเคลื่อนไหวของตราสารหนี้ภาคเอกชนระยะสั้น (อายุไม่เกิน 270 วัน) ซึ่งประกอบด้วย 3 กลุ่ม
		1)	ดัชนีตราสารหนี้ภาคเอกชนระยะสั้นระดับ AA- ขึ้นไป
		2)	ดัชนีตราสารหนี้ภาคเอกชนระยะสั้นระดับ A- ขึ้นไป
		3)	ดัชนีตราสารหนี้ภาคเอกชนระยะสั้นระดับ BBB- ขึ้นไป