ตลาดหลักทรัพย์แห่งประเทศไทย

9.	ข้อมูลที่บริษัทจดทะเบียนต้องรายงานกับตลาดหลักทรัพย์ฯ
9.1	ข้อมูลเกี่ยวกับฐานะการเงินและผลการดำเนินงาน (Periodic Report)
	1.	ประเภทรายงานและกำหนดส่ง
		งบรายไตรมาส ฉบับสอบทาน: ภายใน 45 วัน จากวันสิ้นสุดไตรมาส
		งบประจำงวด 1 ปี ฉบับสอบทาน: ภายใน 60 วัน จากวันสิ้นสุดรอบระยะเวลาบัญชี (บริษัทสามารถส่งงบปีแทนงบไตรมาส 4 ได้)
		งบประจำงวด 1 ปี ฉบับตรวจสอบ: ภายใน 3 เดือน จากวันสิ้นสุดรอบระยะเวลาบัญชี (ไตรมาส 4)
		แบบแสดงรายงานข้อมูลประจำปี (แบบ 56-1): ภายใน 3 เดือน จากวันสิ้นสุดรอบระยะเวลาบัญชี (ไตรมาส 4)
		แบบรายงานประจำปีที่ส่งผู้ถือหุ้น (Annual Report หรือ 56-2): ภายใน 120 วัน จากวันสิ้นสุดรอบระยะเวลาบัญชี (ไตรมาส 4)
		* ฉบับตรวจสอบจะตรวจละเอียดกว่าการสอบทาน วันสิ้นสุดของรอบระยะเวลาบัญชีไม่จำเป็นต้องเป็นสิ้น ธ.ค. บางบริษัทอาจใช้สิ้น มี.ค., มิ.ย. หรือ ก.ย. ได้
	2.	เอกสารอื่นๆ ที่จัดส่งพร้อมงบการเงิน
		1)	งบการเงินฉบับเต็ม
		2)	รายงานสรุปผลการดำเนินงาน (F45)
		3)	คำชี้แจงงบการเงิน กรณีบริษัทมีกำไรมากกว่าหรือน้อยกว่างวดเดียวกันของปีก่อนหน้าเกิน 20%
		4)	คำอธิบายและวิเคราะห์ของฝ่ายจัดการ (Management discussion and analysis : MD&A)

9.2	ข้อมูลเหตุการณ์สำคัญ (Non-periodic Report) แบ่งเป็น 3 กลุ่ม ดังนี้
	1.	ข้อมูลที่ต้องเปิดเผยทันที คือ ข้อมูลที่มีผลต่ออย่างมีนัยสำคัญ ต่อราคาหลักทรัพย์, ต่อการตัดสินใจลงทุน หรือต่อสิทธิประโยชน์ผู้ถือหุ้น เช่น
		1)	บริษัทประสบภัยร้ายแรง เช่น ไฟไหม้ น้ำท่วม
		2)	บริษัทหยุดดำเนินงานทั้งหมด หรือบางส่วน เช่น การถูกยกเลิกสัมปทาน
		3)	บริษัทเปลี่ยนลักษณะธุรกิจ เช่น เปลี่ยนจากธุรกิจก่อสร้างเป็นธุรกิจจำหน่ายเครื่องสำอาง 
		4)	บริษัททำสัญญาให้บุคคลอื่นมีอำนาจในการบริหารกิจการทั้งหมดหรือบางส่วน
		5)	บริษัทครอบงำหรือถูกครอบงำกิจการ
		6)	กรณีอื่นๆ ที่กระทบต่อผู้ที่หุ้นที่ ก.ล.ต. เห็นสมควร เช่น การเพิ่ม/ลดทุนจดทะเบียน การจ่ายเงินปันผล, การร่วม/ยกเลิกการร่วมทุน, การซื้อหุ้นคืน
	2.	ข้อมูลที่ต้องจัดส่งใน 3 วัน
		1)	การเปลี่ยนแปลงกรรมการบริษัท
		2)	การแก้ไขหนังสือข้อบังคับหรือหนังสือบริคณห์สนธิบริษัท
		3)	การย้ายสำนักงานใหญ่
		4)	การเปลี่ยนแปลงผู้ตรวจสอบบัญชี
		5)	การเปลี่ยนแปลงนายทะเบียนหลักทรัพย์ หรือการเปลี่ยนแปลงที่อยู่ของนายทะเบียน
	3.	ข้อมูลที่ต้องจัดส่งใน 14 วัน
		1)	รายชื่อผู้ถือหุ้นใหญ่ 10 อันดับแรก
		2)	รายงานการประชุมผู้ถือหุ้น
		3)	รายงานการกระจายการถือหุ้น ตามที่ตลาดหลักทรัพย์ฯ กำหนด