การประเมินมูลค่าและอัตราผลตอบแทนของตราสารหนี้

4.	ความสัมพันธ์ระหว่างอัตราผลตอบแทนกับราคาตราสารหนี้
4.1	ความสัมพันธ์ระหว่างอัตราผลตอบแทนถึงวันครบกำหนด (YTM) กับ ราคาตราสารหนี้ทั่วไป มีความสัมพันธ์แบบผกผัน กล่าวคือ เมื่อ YTM เพิ่มขึ้น ราคาตราสารหนี้จะลดลง

4.2	ความสัมพันธ์ระหว่าง YTM กับ ราคาตราสารหนี้ประเภท Callable Bond มีความสัมพันธ์แบบผกผัน เช่นเดียวกับ YTM แต่มีจุดต่างคือ ราคาของตราสารหนี้จะเพิ่มขึ้นไม่เกินราคาไถ่ถอนคืน (Call Price) เพราะหาก YTM ลดลงอย่างมากจนราคาควรจะสูงกว่า Call Price ผู้ออกตราสารจะสามารถใช้สิทธิไถ่ถอนตราสารหนี้คืนที่ราคา Call Price

4.3	ความสัมพันธ์ระหว่าง YTM กับ ราคาตราสารหนี้ประเภท Puttable Bond มีความสัมพันธ์แบบผกผัน เช่นเดียวกับ YTM แต่มีจุดต่างคือ ราคาของตราสารหนี้จะลดลงไม่เกินราคาเรียกคืนเงินกู้ก่อนครบกำหนด (Put Price) เพราะหาก YTM เพิ่มขึ้นจนราคาควรจะต่ำกว่า Put Price ผู้ลงทุนจะสามารถใช้สิทธิขายตราสารหนี้คืนที่ราคา Put Price