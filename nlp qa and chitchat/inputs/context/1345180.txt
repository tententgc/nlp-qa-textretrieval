ตราสารที่เชื่อมโยงกับตราสารทุน

6.	ใบสำคัญแสดงสิทธิในประโยชน์ที่เกิดจากหลักทรัพย์อ้างอิง (Depository Receipts: DR)
6.1	ความหมายของ DR
	คือ หลักทรัพย์ที่เป็นตัวแทนของสินทรัพย์อ้างอิง (เช่น หุ้น, ตราสารหนี้) (ส่วนใหญ่สินทรัพย์อ้างอิง คือ หุ้น) ของต่างประเทศ แต่ซื้อขายบนตลาดหลักทรัพย์ในประเทศ โดยผู้ออก DR คือ ธนาคารพาณิชย์ หรือ บริษัทหลักทรัพย์
	ตัวอย่าง DR ที่เป็นที่รู้จัก คือ American Depository Receipts (ADR) เช่น ADR Toyota ที่เป็นตัวแทนหุ้น Toyota ของญี่ปุ่น แต่ ADR นี้ซื้อขายในตลาดหลักทรัพย์ New York (สหรัฐอเมริกา)

6.2	ประเภทของ DR
	1.	Sponsored DR คือ DR ที่มีบริษัทที่เป็นเจ้าของสินทรัพย์อ้างอิงสนับสนุน โดยเจ้าของอาจมีความต้องการที่จะเป็นที่รู้จักในต่างประเทศ หรือ ต้องการระดมทุนจากต่างประเทศ
	2.	Unsponsored DR คือ DR ที่ไม่มีบริษัทที่เป็นเจ้าของสินทรัพย์อ้างอิงสนับสนุน

6.3	ประโยชน์ของ DR
	ประโยชน์ต่อผู้ออก DR
	*	เป็นช่องทางระดมทุน
	*	ทำให้บริษัทเป็นที่รู้จักของต่างชาติ ซึ่งช่วยในการขยายตลาดไปต่างประเทศ
	ประโยชน์ต่อผู้ลงทุน DR
	*	เป็นช่องทางลงทุนในต่างประเทศ
	*	ต้นทุนต่ำกว่าการลงทุนตรงในต่างประเทศ, การลงทุนในต่างประเทศผ่านกองทุนรวม หรือ ผ่านบริษัทหลักทรัพย์ในประเทศ
	*	มีความสะดวกกว่าการไปลงทุนตรงในต่างประเทศ

6.4	ผลตอบแทนและความเสี่ยง
	1.	ผลตอบแทน ได้รับเหมือนสินทรัพย์อ้างอิง
	2.	ความเสี่ยง
		*	เหมือนสินทรัพย์อ้างอิง เช่น ความเสี่ยงจากการดำเนินงาน ความเสี่ยงด้านเศรษฐกิจ การเมือง
		*	การเสี่ยงด้านอัตราแลกเปลี่ยน เนื่องจาก DR ไม่มีการป้องกันความเสี่ยงอัตราแลกเปลี่ยน โดย DR ควรเท่ากับราคาของสินทรัพย์อ้างอิง (แม้จะคนละสกุลเงิน แต่ถ้าแปลงเป็นสกุลเงินเดียวกันราคาควรเท่ากัน)
		*	Price Premium คือ ความเสี่ยงจากการที่ราคา DR แพงกว่าราคาสินทรัพย์อ้างอิงในต่างประเทศ ซึ่งสาเหตุมักมาจากข้อการจำกัดจำนวนการถือหุ้นสูงสุดของชาวต่างชาติในสินทรัพย์อ้างอิง เช่น ผลของการมี Foreign Limit ของไทยนั่นเอง
		*	การเข้าถึงข้อมูลที่อาจเสียเปรียบผู้ลงทุนที่อยู่ในประเทศเดียวกับบริษัทที่เป็นเจ้าของสินทรัพย์อ้างอิง (เช่น ผู้ลงทุนสหรัฐฯ ที่ซื้อ ADR Toyota อาจเข้าถึงข้อมูลได้ยากกว่าผู้ลงทุนชาวญี่ปุ่น)

6.5	สิทธิประโยชน์ของการลงทุนใน DR
	สิทธิที่เป็นเงินสด เช่น เงินปันผล สิทธิของผู้ถือ DR ได้รับสิทธิ
	สิทธิที่ไม่เป็นเงินสด เช่น หุ้นปันผล, สิทธิการซื้อหุ้นเพิ่มทุน สิทธิของผู้ถือ DR ได้ หรือ ไม่ได้ ขึ้นกับข้อกำหนดของ DR